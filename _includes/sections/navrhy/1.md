### NORMA+SPORADICAL+STEINER A MALÍKOVÁ
	
__Jasná a silná vize parku jako ústředního motivu nové čtvrti v kombinaci s hustou zástavbou území. Čtyřpodlažní viladomy, koncentrované městské domy (townhouse), vyšší bytovky a nájemní pavlačový dům, který uzavírá park před zimním stadionem. Vstup do nové čtvrti náměstím na křižovatce ulic Kyjevská a Kapitána Jaroše. Respekt k významu a pozici památníku. Modrozelený pás plynule navazující na Tismenické údolí. Obnovení stopy  původního potoka, nová vodní nádrž a přeměna v krajinný park přírodního charakteru. Až 2000 obyvatel a nový domov pro činorodé Tábořany.__

### principy
Území je rozděleno na čtyři pásma. KYJEVSKÁ Rozšířením profilu a doplněním o zeleň, cyklopruhy a předzahrádky, se z ulice Kyjevské stává živá městská ulice - páteřní osa nové čtvrti. ZÁSTAVBA Pásmo nové zástavby je na ni napojeno svou východní hranou. S ohledem na vyvážený poměr soukromých/veřejných a zastavěných/nezastavěných ploch je navržena zhuštěná zástavba pohybující se mezi blokovým a rostlým typem zástavby. Vznikají čtyři celky s různými charaktery prostředí. STÁVAJÍCÍ PARK Pásmo stávajícího městského parku se zimním stadionem je důležitou rekreační plochou města. Vzhledem k přílivu nových obyvatel, považujeme za nezbytné doplnění parku o novou plochu zeleně celoměstského významu. AKTIVNÍ PARK Nově vzniklý pás pro aktivní trávení volného času je přechodem mezi stávajícím parkem a novou zástavbou. Vytváří osu ke sportovnímu areálu u zimního stadionu a doplňuje jej o dětská hřiště, hřiště pro psy, sportoviště nebo komunitní zahradu se skleníkem.

### zástavba
V severní části území je navrženo koncentrovanější intimní bydlení v townhouses s vlastními
zahradami a zázemím. Směrem do ulice Kyjevské vytváří pevnou linii parteru s provozovnami, dílnami a ateliéry. Soukromé předzahrádky umožňují rozvoj dle potřeb uživatelů. V centrální části území, na hraně městského parku, jsou umístěny čtyřpodlažní viladomy. Na jihu území, směrem k centru města a vzhledem k terénu klesajícímu k Tismenickému potoku, jsou navrženy vyšší pětipodlažní bytové domy městského charakteru. Jako předěl mezi současným parkem a zimním stadionem je navržen městský nájemní pavlačový dům. Regulativ absolutní výšky zástavby (max. čtyři/pět podlaží) a 50% zastavěnost pozemků. Výjimka z odstupových vzdáleností (možnost stavět na hraně pozemku), parkování na terénu a pronajímatelný parter. Různorodá skladba bytů rozličných standardů, byty k prodeji i nájemní bydlení. Místo pro práci, bydlení i rekreaci - město krátkých vzdáleností (snížení mobility).

### krajina
Stávající park funguje v návrhu i ve své současné podobě. V širším kontextu nastiňujeme vizi
rozvoje parku v dlouhodobém horizontu obnovou historické stopy potoka. V parku je obnovena modelace terénu a je přeměněn v krajinný park přírodního charakteru. Druhý cíp historického zeleného údolí je v návrhu parafrázován alejí podél ulice Kyjevská a stromy stíněným náměstím v jihovýchodní části území. Prostupnost území pro pěší a cyklisty směrem ven z města po obnovených polních cestách.

### veřejná prostranství, vybavenost
Nová čtvrť – aktivní místo setkávání. Komunitní dům na náměstí v jihovýchodním rohu území
(mezigenerační výměna, spolky, hudba, subkultura). Kreativní a mladou složkou nové čtvrti je soukromá vysoká a mateřská škola na severu území s předprostorem školy. Pronajímatelné ateliéry – kanceláře, dílny, kavárny, služby, ateliéry, lékaři, studia. Bydlení pro studenty a učitele.
	
### modrozelená infrastruktura
Dešťová voda z veřejných prostranství a střech městských domů, včetně stadionu, je svedena
do aktivního parku. Vsakovací průlehy, retenční příkopy, parkovací stání s retenčními rýhami, akumulační nádrže pro závlahu zeleně v komunitních zahradách. Nově vytvořený potok navazuje na původní vodoteč a svádí přebytečnou dešťovou vodu do retenční nádrže v jižní části území. Nádrž je součástí veřejné zeleně - slouží k rekreaci, pozitivně ovlivňuje okolní klima a vytváří podmínky pro život rostlin a živočichů, biodiverzitu.

### doprava
Navrhovaná zástavba je obsloužena z ulice Kyjevské. 
Vzhledem k nově navrhovaným kapacitám je upravena křižovatka ulic Kyjevská a Kpt. Jaroše na kruhový objezd. 
Parkování podél ulice Kyjevské je navrženo jako návštěvnické a pro potřeby provozoven. Parkování rezidentů je řešeno na vlastních pozemcích. 
Parkoviště za pavlačovým domem slouží pro potřeby sportovního areálu. 
V příčném směru není území průjezdné, dopravní řešení těží z dostatečných kapacit přilehlých komunikací. 
Může tak být uvnitř bezpečně a příjemně užívané pěšími.
			
### Autorský tým:
Architekti: NORMA ARCHITEKTI Jana Moravcová, Tomáš Gelien, Ludmila Haluzíková, Vanda Kotková, SPORADICAL Veronika Sávová
Krajinářští architekti: STEINER A MALÍKOVÁ Pavlína Malíková, Aleš Steiner
Humánní geografie: PriF UK v Bratislavě Slavomír Ondoš
Modrozelená infrastruktura: JVPROJEKTVH Jiří Vítek
Dopravní řešení: SINPPS Jan Božovský
Ekonomie: 4CT Jaroslav Dědič, Kateřina Kovaříková, Angelika Pruchová, Martin Skalický
Vizuální identita: Kateřina Koňata Dolejšová
Vizualizace: Ondřej Teplý