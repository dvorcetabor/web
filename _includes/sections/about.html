<!-- ======= About Section ======= -->
<section id="about" class="about">
  <div class="container" data-aos="fade-up">

    <div class="section-title">
      <h2>O projektu</h2>
      <p>Nejnovější historie území bývalých kasáren Jana Žižky v Táboře se začala psát na podzim roku 2020, kdy byl na řešení nové obytné čtvrti Dvorce na jejich území vyhlášen urbanistický soutěžní workshop. Z 23 přihlášených atelierů byl zúžen počet účastníků na pět, kteří během následujících setkání předložili své koncepční návrhy. Mezi vybranými týmy zvítězil návrh od studia NormA architekti, vypracovaný ve spolupráci se Sporadical (architekti), Steiner a Malíková (krajinářští architekti) a dalšími profesemi včetně ekonomů (4ct). Vítězný tým byl následně pověřen dopracováním koncepce návrhu do úrovně územní studie. Pro 11ha území navrhuje rozšíření stávajícího parku, retenční nádrž a pás tzv. aktivního parku s hřišti a komunitními zahradami. Na jižní hraně území situuje spolkový dům, otevřený do náměstí. Severním směrem podél Kyjevské ul. na něj navazují pětipodlažní bytové domy. V centrální části území jsou navrženy tři bloky kompaktního městského bydlení ve formě viladomů a townhousů. Území Dvorců na severu zakončuje blok určený pro občanskou vybavenost. Samostatným elementem je navrhovaný dům U Parku, který by může vytvořit předěl mezi stávajícím parkem a zimním stadionem. Obchody a služby v parteru jsou navrženy převážně podél Kyjevské ulice a v přízemí domu U Parku. Bloky viladomů a townhousů jsou navrženy s parkováním v přízemí domů a s obytnými prostory včetně teras v patrech nad nimi.
      </p>
<hr />
      <p><cite>
       
      </cite></p>
    </div>

  </div>
</section><!-- End About Section -->
