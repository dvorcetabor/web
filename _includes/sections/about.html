<!-- ======= About Section ======= -->
<section id="about" class="about">
  <div class="container" data-aos="fade-up">

    <div class="section-title">
      <h2>Soutěžní workshop</h2>
      <p>Město Tábor vyhlašuje urbanistickou soutěž na novou obytnou čtvrť na území bývalých kasáren Jana Žižky. Tato lokalita je svou polohou a rozsahem unikátní pro rozvoj města, proto jsou na její budoucí podobu kladeny patřičné nároky a důležitost. Účelem a posláním soutěže je nalézt a ocenit nejvhodnější urbanistické řešení, které splní široké požadavky města na bydlení, služby a občanskou vybavenost, to vše s ohledem na udržitelný rozvoj a současné trendy v revitalizaci brownfields. Výsledkem bude navazující územní studie, která městu umožní realizovat postupný rozvoj čtvrti a zajistí jednotný a koordinovaný způsob budoucí zástavby.
      </p>
<hr />
      <p><cite>
        "Oblast bývalých kasáren Jana Žižky v Táboře má svůj
historický příběh. K prostranství s dosavadním vojenským využitím z jedné
strany přiléhá významný památník popraveným v období heydrichiády s navazujícím
parkem a zimním stadionem, z další strany vyrostlo sídliště, z jiné zůstal
vojenský areál. Směrem k historickému centru překračujeme frekventovanou
komunikaci Kpt. Jaroše a sestoupíme do Tismenického údolí. Je odtud všude
blízko – do obchodu, na náměstí, do přírody, na sportoviště, k nemocnici. Pravidelná
obdélníková plocha byla nedávno vysvobozena ze zátěže nefunkčními budovami a
panelovými komunikacemi. Vznikl nově ozeleněný prostor, který svou atraktivní
polohou vybízí k zastavění. Abychom si z pozice vedení města dali záležet
a snažili se neopomenout žádný detail, zvolili jsme procesně nejotevřenější
formu soutěže, urbanistický workshop se vstupy specialistů i veřejnosti.
Věříme, že koncepčním řešením celého území dospějeme k životaschopnému a  realizovatelnému návrhu nové čtvrti.
        Městské části, která kromě logické symbiózy svých funkcí nebude postrádat ani ducha místa, svou jedinečnou identitu.
        Bude prostorem, kde se lidé rádi usadí. " Štěpán Pavlík, starosta města
      </cite></p>
    </div>

  </div>
</section><!-- End About Section -->